{
  "navigation": {
    "introduction": "Bemutatkozás",
    "courses_classes": "Órák/Kurzusok",
    "myself": "Rólam",
    "contact": "Kapcsolat"
  },
  "hero": {
    "name": "Varga Márton",
    "title": "matematika vizsgafelkészítés és magánoktatás",
    "email_list_title": "További tartalmakért iratkozz fel hírlevelemre.",
    "subscribe": "Feliratkozom",
    "myself_description_one": "Varga Mártonnak hívnak, 21 éves, végzős közgazdász hallgató vagyok. Az egyetem kezdete óta foglalkozom oktatással, évente több tucat diákot tanítok és készítek fel központi felvételi vizsgára, közép és emelt szintű érettségi vizsgára, valamint egyetemi zárthelyi vizsgákra is. Habár fő profilomnak továbbra is az emelt szintű érettségit, valamint az egyetemi matematika tárgyakat tekintem, úgy érzem, hogy az évek során sikerült kidolgoznom olyan módszereket, technikákat, praktikákat, amelyek alkalmazásával a 8. osztályos központi felvételi vizsga, valamint a középszintű érettségi trükkösebb feladati is abszolválhatóvá válnak, illetve két olyan menetrendet/tematikát, amelyek mentén mindkét vizsgára fel tudom készíteni még a matematikát alapvetően nem kedvelő, kevésbé, vagy azt egyáltalán nem magáénak érző tanulókat is.",
    "myself_description_two": "Az óráim iránt kialakult kereslet ébresztette bennem a gondolatot, hogy ezeket megpróbáljam a tanulók még szélesebb körének elérhetővé tenni anélkül, hogy az a hatékonyság rovására menne. Így az ősszel induló tanévtől kezdve az utóbbi két vizsgára intenzív, kis csoportos (6-8 fő) felkészítő kurzusokat is indítok. Természetesen ettől függetlenül továbbra is szívesen vállalok olyan tanulókat, akik inkább az egyéni konzultációt, felkészítést tartják maguk számára testhezállónak. Az óráimról, kurzusaimról részletesebb információkat a megfelelő fül alatt olvashatnak. Amennyiben felkeltettem érdeklődésüket, kérem, iratkozzanak fel hírlevelemre."
  },
  "courses_classes": {
    "main_title": "Órák/Kurzusok",
    "individual_classes": {
      "individual_classes_title": "Egyéni konzultáció/felkészítés",
      "individual_classes_description_one": "Általános iskola felső tagozatosoknak és középiskolásoknak matematika korrepetálást, konzultációt és felzárkóztatást kínálok; 8. osztályos központi felvételire, valamint közép- és emelt szintű érettségire való felkészítést vállalok. Egyetemi szinten matek 1, matek 2, analízis, valószínűségszámítás, lineáris algebra, gazdasági matematika, statisztika és ökonometria tárgyakból tudok segíteni. Oktattam már hallgatókat a Budapesti Gazdasági Egyetemről, a Metropolitan Egyetemről, az Óbudai Egyetemről, a Corvinus Egyetemről és a Műszaki Egyetemről is. Emellett vállalom angol vagy német nyelvű tananyag oktatását, akár angol nyelven is. Készítettem fel tanulókat osztrák és német érettségire is (az előbbire angolul, az utóbbira magyarul).",
      "individual_classes_description_two": "Az egyéni konzultáció lehetővé teszi, hogy felmérjem a tanuló/hallgató tudását, esetleges bizonytalanságait, hiányosságait, és így teljes mértékben alkalmazkodjak az ő igényeihez, tempójához és végigkísérjem a célja eléréséig vezető úton. Óráimat online/személyesen tartom. Az online platform tekintetében rugalmas vagyok, a személyes órát azonban kizárólag a Keleti Pályaudvartól, valamint a Városligettől sétával kényelmesen elérhető, csendes lakásomban tudom megtartani.",
      "individual_course_duration": "Egy konzultáció időtartama 45 perc.",
      "individual_course_price": "A konzultáció ára 5000 Ft / konzultáció, akár online, akár személyesen."
    },
    "small_group_courses": {
      "small_group_courses_title": "Kiscsoportos kurzusok",
      "small_group_courses_description": "A 8. osztályos központi felvételire és a középszintű érettségire csoportos, 6-8 fős, vizsgafelkészítő kurzusokat is indítok. Célzottan a vizsgák típusfeladataira, témakörök szerint haladva, intenzíven, egy 10 hetes tanfolyam keretében készítem fel a tanulókat a megmérettetésre. A 8.-os felvételire felkészítő kurzusok lehetséges idősávairól a nyár végén, ezen a felületen fogok közzétenni információkat, és augusztus 31.-től lesz lehetőség jelentkezni rájuk.",
      "small_group_courses_duration": "10 héten keresztül heti egy 90 perces alkalom",
      "small_group_courses_base_price": "Alapár: 60 000 Ft (3000 Ft/alkalom)",
      "small_group_courses_discounted_price": "Kedvezményes ár: 50 000 Ft szeptember 30-ig (2500 Ft/alkalom)"
    }
  },
  "myself": {
    "main_title": "Rólam",
    "description": "A Petőfi Sándor Gimnáziumban érettségiztem 2021-ben. Gimnáziumi éveim alatt alakult ki a nyelvek és a matematika iránti érdeklődésem, emiatt döntöttem úgy, hogy közgazdasági területen szeretnék továbbtanulni. A Budapesti Corvinus Egyetem alkalmazott közgazdaságtan alapképzésén folytattam tanulmányaimat, ezt idén nyáron fogom befejezni. Egyetemi éveim során tagja voltam a Speciális Pénzügyi Matematika Diákszervezetnek és ennek keretein belül minden évben több, ehhez a területhez kapcsolódó tantárgyat hallgattam. TDK dolgozatot is írtam egy csoporttársammal közösen, a statisztikai és ökonometria szekcióban a zsűri jelölte a munkánkat az országos fordulóra. Emellett ökonometriából két féléven keresztül tevékenykedtem demonstrátorként (tanársegéd), főként házi feladatok javításával, illetve a zárthelyi vizsgákra felkészítő konzultációk tartásával tudtam segíteni az oktatók munkáját. Az egyetem kezdetétől fogva foglalkozok matematika oktatással, nyaranta pedig dekorációs munkákat vállalok, elsősorban rendezvényeken dolgozom. Szabadidőmet főként sportolással, vagy a családom, barátaim társaságában töltöm. Az érettségiig bezárólag versenyszerűen kosárlabdáztam, ma már inkább csak futni, illetve úszni szeretek. Nyaranta sokszor lejárok a családi nyaralóba, a Dunakanyarban van egy kis hétvégi házunk; számomra ott a kert rendbe tétele, a barátokkal való közös sütögetés, ping-pongozás jelenti az igazi feltöltődést, kikapcsolódást."
  },
  "footer": {
    "contact": "Kapcsolat",
    "email": "Email",
    "phone": "Telefon"
  },
  "language": {
    "en": "Angol",
    "hu": "Magyar"
  },
  "errors": {
    "mandatory_field": "Kötelező kitölteni ezt a mezőt.",
    "wrong_email_format": "Helytelen email cím formátum.",
    "general": "Hiba történt, próbálja újra.",
    "success": "Sikeresen feliratkoztál."
  }
}
